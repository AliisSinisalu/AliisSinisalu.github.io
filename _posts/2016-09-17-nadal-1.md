---
title:  
header: 
  teaser: IMG_3984-2.jpg
  overlay_image: IMG_3984-2.jpg
  image: IMG_3984-2.jpg
  caption: "Photo credit: [**Aliis Sinisalu**](https://aliissinisalu.com/)"
  cta_label: Loe
excerpt: ""
published: false
---
## 17.09.2016

Budapest, hell jee! Siin me siis nüüd oleme. Kahe päevaga kohal nagu niuhti ;) Tegelikult polnud sugugi nii niuhti. Pole harjunud nii pikkade roadtrippidega. Pm 12h kahel järjestikusel päeval järjest autoga uhada oli ikka paras katsumus. Aga sõitsime Indrekuga kahe peale kenasti ära. Indrek muidugi oli rohkem rooli taga, kuna mul peavalud vigurdasid. Aga ma polnudki varem 140 km/h sõitnud, mõni kiirtee pakkus seda võimalust. Vahepeal tekkis tunne, et meie väike punn tõuseb õhku kohe :) Suht harjumatu jällegi. Aga võib öelda, et meie kogu trip möödus viperusteta. Ei eksinud kordagi ära (va kahe teeotsa eiramine, aga see sai paari minutiga parandatud), Pruutus oli supertubli ja kohale jõudmine Budapesti sujus ka üllatavalt smoothilt. Ühe öö veetsime Varssavis, of course. Ööbisime super chillis kohas - Chatka Aloha's :D See koht sai muidugi ka airbnb'ist broneeritud. Allpool pilte kaa muidugi.

Muidugi Ungarisse sisenemiseks oli erinevaid variante, läbi Tšehhi ja kust iganes veel, aga meie valisime seekord Slovakkia. Midagi hullu polnud, aga teine kord enam ei viitsiks seda teed sõita :) Silmailu oli küll, aga päris kitsad mägised teed ja palju ees molutavaid rekkasid. Möödumine neist oli ka, ütleme nii, et pisut ekstreemne. Natuke muret tekitas mõte sellest, et kuidas me küll Budapesti jõudes parkimise leiame, mis oleks ka meie ööbimiskoha lähedal. Õnneks me saabusime reede õhtul, et nv-el parkimine siin tasuta. Aga kuna me kesklinnas, siis pisut aega ikka läks, et vaba parkimiskohta leida. Aga me leidsime!

Muide, navigeerida aitas meid (Here app)[https://pages.here.com/app/]. Soovitame soojalt, kui muud vahendit pole. Tõi meid kenasti kohale. 

Meid võttis vastu ülichill David. Samal ajal kui me Davidiga vestlesime, tegi Pruts korteriga tutvust. Kõik nurgad pidi kohe ikka üle chekkama. Õhtul jõudsime veel kiire poeskäigu teha (ja väljas oli kella 21 ajal 28 kraadi sooja!) ja siis lõpuks oli niiiiii hea voodis snorgeldada. Pruutus oli ka sõitmisest kurnatud ja magas nagu nott terve öö.

Hommikul läks mul uni enne seitset ära, mehed aga põõnasid paar tundi minust kauem. Käisime hommikul tegime väikese jalutustiiru. Doonau on meist 600m kaugusel - how nice is that! Ja Doonau ääres on ilus St. Stephen park, kus üks üsnagi suur osa on tehtud koertepargiks. Nii tuus! Siin on mega palju koeri!!!!! Nagu päriselt, iga nurga peal kohtab neid. Polnud õrna aimugi, et neid siin Budapesti kesklinnas nii palju on. Kiikasime ka juba keset Doonaud asetsevat üüratusuurt Margaret island'i, kus on palju rohelust ja loodust ning see on väga popp koht tervisesportlaste seas. Saar on ka meile jalutuskäigu kaugusel. Joostes saab muidugi veel kiiremini. Avastame edasi!

## 



![]({{site.baseurl}}/images/IMG_20160915_132637.jpg)

![]({{site.baseurl}}/images/IMG_20160916_165841.jpg)

![]({{site.baseurl}}/images/IMG_3958.jpg)

![]({{site.baseurl}}/images/IMG_3963.jpg)

![]({{site.baseurl}}/images/IMG_3972.jpg)

![]({{site.baseurl}}/images/IMG_3976.jpg)

![]({{site.baseurl}}/images/IMG_3981.jpg)

![]({{site.baseurl}}/images/IMG_3984.jpg)

![]({{site.baseurl}}/images/IMG_3988.jpg)





