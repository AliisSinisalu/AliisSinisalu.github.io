---
title:  Meie elu Budapestis 4. osa
header: 
  teaser: IMG_4385.jpg
  overlay_image: IMG_4385.jpg
  image: IMG_4385.jpg
  caption: "Photo credit: [**Aliis Sinisalu**](https://aliissinisalu.com/)"
  cta_label: Loe
excerpt: "Vinge ja jabur - jah, see on Budapest. Väike üllatusmuna ka varuks ;)"
published: false
---
Budapest on üsnagi koduseks nüüdseks muutunud. Argipäev ja turistielu on omavahel mõnusalt seotud ja kena balanss on nende vahel. Suurema osa ajast oleks nagu täitsa tavaline inimene siin linnas ;) Prutsil veel ikka on kahtlusi üksi koju jäädes, et jälle teda jäetakse maha, mida illustreerib ilameri põrandal. Ta lihtsalt ei suuda seedida seda, et ta ei saagi igal pool kaasas olla. 

Mul on teile jälle ühest seiklusest rääkida. Üsnagi totter teine :) Sedap et, meil oli auto 5 päeva kadunud. See vist oli (tahaks loota) once in a lifetime situatsioon, et sa lihtsalt ei tea, kus su auto on. Meil on enamjaolt auto pargitud ühte suurde tasuta parklasse Heros's square'i lähedal. Aga esmaspäeval hakati juba maratonieelseid ettevalmistusi tegema ja seal oli vaja parkimisplatsid autodest puhtaks saada. Me just vahetult enne seda ei olnud näinud parkimiskeelu märki, kus olid kuupäevad, millal autot seal parkida ei saa. Niiet, nad viisid auto lihtsalt kuhugi mujale ära. 

Kui Indrek käis üks õhtu jooksmas ning avastas, et autot enam polegi, siis pöördus ta seal mingite turvalaadsete inimeste poole. Nad ei osanud inglise keelt rääkida. Kuna oli õhtu, siis seal polnud maratonimeeskonna liikmeid ka, kelle poole pöörduda. Indrek käis siis järgmine päev ka seal ja sai kellegagi jutule seal, kes oskas inglise keelt. Ta oskas ainult öelda, et vb viidi auto kuhugi siia lähedusse. See oli ka suht lambine, see info ei olnud nagu suureks abiks. Defineerida selle pargi lähedust, siis see on mingi üle 5 km raadius, mida peaks läbi otsima. Ja no mis meil muud üle jäi. Kõmpisime üks päev nagu mingid töllakad mööda seda ala ringi seal, ümber selle meeeletusuure pargi. Uurisime veel võimalikke tänavaid. Ei miskit. Olimegi juba terve suure ringi peale teinud sellele pargile, kui nägime pm pargi sees asetuvat mingit parkimisala. See oli meie viimane lootus.

Ja oh seda suurt õnnetunnet, mis meid siis valdas. Keset tühja lootusetust märkasin ma meie autonumbrit ja mul käis valu südamest läbi. Seal ta siis oli, täitsa olemas ja lõpuks käega katsutav. See oli jah huvitav, et ma märkasin autonumbrit enne, kui autot ennast :) Kõik oli jälle tore edasi.

Peale Pruutuse haigust polnudki me mingit pikemat jalutusringi ette võtnud. Käisimegi siis ühel ilusal sügispäeval Margaret Island'il jalutamas ja pisikest pikniku pidamas. Pruutus oli ikka päris kutupiilu pärast koju jõudes. Pühapäeval jõudis ka meile sügis. Üsna ootamatult, võiks öelda. Kui laupäeval käisin matkal ja oli veel mõnus soe T-särgi ilm, siis pühapäeval läks väga järsult külmaks. Pidime joped sebima. Alguses nagu ehmatas see jahedus veits ära, aga praegu on päikesega väga ilus ja mõnus ringi patseerida.

