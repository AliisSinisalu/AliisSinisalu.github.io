---
title: Pakime elu kokku. Maailm kutsub.
header: 
  teaser: pold.jpg
  overlay_image: pold.jpg
  image: pold.jpg
  caption: "Photo credit: [**Aliis Sinisalu**](http://aliissinisalu.com)"
  cta_label: Loe
excerpt: "Lorem ipsum dolor sit amet, consectetur adipiscing elit. Maecenas eu libero a est feugiat varius. Fusce dictum ultrices fringilla."
published: true
category: ""
tags: null
---
Nii, siin ma nüüd jälle olen. Seekord oma tuliuue isikliku blogiga. Kuna kuu aja pärast saab minu kuue aasta pikkune Tallinna fabulous elu selleks korraks läbi, siis mõtlesin, et võiks oma eelseisva who-knows-what's-going-to-happen-elu kajastamiseks blogi teha.

Et mis saama hakkab? Ah, kes seda täpselt öelda oskab :) Kuid kogu võlu selles seisnebki - teadmatuses. Igatahes mõnda aega on meil käsil olnud kolimine. Ühe päevaga tõenäoliselt minu kilakola ära ei koli, seega tegin sellega juba aegsasti algust. Ka vanemad käisid möödunud nädalal mööblit ära viimas. Fototõestused: 

![kastid]({{site.baseurl}}/images/IMG_20160420_083039.jpg)

![isa]({{site.baseurl}}/images/isa.jpg)

Juuni alguses anname Tartu Mnt korteri ära (kui keegi otsib kesklinna piiri hea hinnaga elamispinda siis anna teada) ja ütleme Tallinnale adjöö. Proovin mitte pisarat poetada, aga see korter on täitsa nagu koduks saanud. 6 aastat ikkagi! Juunis on ka meil plaanis "pisut" pikem matk. Selleks on Oandu-Ikla 380km jalgsimatk. Vaikselt tunnen juba ärevust, kuna nüüd hakkab pärale jõudma, et me päriselt teemegi seda. Esialgne plaan on see läbi käia 16 päevaga. Kuna kunagi varem pole midagi taolist ette võtnud, siis valmistuma selleks hakkasime juba paar kuud tagasi. Kui me matka ilustikenasti üle elame, siis tõenäoliselt juuni lõpu ja juuli veedame Pärnu kandis ja augusti Saaremaal. Umbes täpselt sügise paiku pakime jälle kodinad kokku, no nii palju kui autosse mahub (Pruts võtab juba suurema osa ruumist), ja hakkame lõuna poole liikuma. Kuhu? Hmm, võibolla Saksamaale...või Hispaaniasse...ehk hoopis Prantsusmaale?...Eks me suve jooksul proovime sellele küsimusele ka vastuse leida :)Kui veel noored oleme, peab ju veel rändama!  

Blogi peamine eesmärk on talletada elamusi ja emotsioone. Kuna mu väike (hetkel) punane pea ei suuda kõike meelde jätta, siis ehk kunagi on kogetut tore blogist üle lugeda. Aa, ja kui me vällamaal hakkame olema ja keegi küsib, et kuidas teil seal läheb, siis on hea kohe vastata "kuule yo, loe mu blogi, siis saad teada!" ;) Ja oleks ka täitsa vahva, kui teilegi minu tegemised huvi pakuvad. Olete vägagi teretulnud minu blogi jälgima!

<iframe width="560" height="315" src="https://www.youtube.com/embed/bTh4NaIJgrE" frameborder="0" allowfullscreen></iframe>
