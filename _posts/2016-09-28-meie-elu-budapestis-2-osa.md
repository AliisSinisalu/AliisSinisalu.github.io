---
title:  Meie elu Budapestis 2. osa
header: 
  teaser: IMG_4257-2.jpg
  overlay_image: IMG_4257-2.jpg
  image: IMG_4257-2.jpg
  caption: "Photo credit: [**Aliis Sinisalu**](https://aliissinisalu.com/)"
  cta_label: Loe
excerpt: "Saime juba ühe suurema seikluse osaliseks. Paraku osutus selleks seikluseks miskit sellist, mida oleks iga hinna eest tahtnud vahele jätta!"
published: false
---
Niisiis. Budapest on olnud igati tore ja vahva muidugi, aga on "väike" AGA... Ma siis räägin kõigepealt negatiivsed uudised ära ning see on seotud meie vinge selli Pruutusega. 

Nimelt alates laupäevast on terve maailm keerelnud ümber Pruutuse. Reedel juba märkasin, et Pruts on kuidagi loid ja teistmoodi, et ei olnud päris omas elemendis. Loidus polnud laupäevaks ka ära kadunud, ning lisaks ei söönud ja ei joonud ta ka enam. Läksime arsti juurde. Internetis sai valituks selline koht nagu Animal Hospital of Budapest - Budapesti Állatkórház. Selline suuremat sorti loomade haigla. Arst küsis tol päeval ka kohe, et kas tal on puuke olnud. Oskasime öelda, et viimati sai talt puuk ära võetud Eestis olles, vahetult enne Budapesti teele asumist. Meie mäletamist mööda pole tal reisi ajal küll ühtegi puuki olnud. Tol korral jäi siis see puugiteema sinna paika.

Arst kahtlustas pisikest seljapõletikku. See variant oli täitsa usutav ka, kuna ta tõesti on siin pisut rohkem treppidest käinud. Saime ühe vastava ravimi ja hakkasime seda andma. Pühapäeva hommiku saabudes läksime temaga hommikust tiiru tegema ning siis märkasime, et tema uriin on totaalselt punane. Nagu 100% punast värvi. Mul käis siuke valu seest läbi, et ma ei osanud enam olla. Läksime kiiresti tuppa, asjad kokku ja arsti juurde tagasi. Uuesti arsti juures olles oldi juba seal vägagi kindel, et tegemist on sellise ohtliku puuknakkusega nagu seda on [Babesioos](https://et.wikipedia.org/wiki/Piroplasmoos). Ma polnud üldse kursis taolise haigusega. Igatahes, Prutsik pandi kohe ka tilguti alla, et ei tekiks vedelikupuudust. Ta ju ei joonud ise. Ja kohe tehti talle ka babesioosi vastane süst. Enne süsti juba hoiatati ka ette, et see saab olema väga valus. Jahhh, see tõenäoliselt oli ikka no vääääga valus, Pruutus lausa karjus valust niiet terve haigla kumises. Nii ulme jube oli seda pealt vaadata.

Süstil on väga ebameeldivad järelmõjud ka - lihaskrambid, pisarsilmisus, ilastamine, suu vahutamine, kõrge palavik, värisemine jne... ja see kõik tal ka oli. Nii peale esimest süsti mis ta sai pühapäeval, kui ka eile teisipäeval peale teist süsti. Eilne oli isegi hullem. Käisime iga päev teda ka tilgutamas. Pühapäeval oli mul täiesti maailmalõputunne, süda tilkus verd teda vaadates. Mul ketrasid peas juba kõige hullemad eksemplarid, et mis saada võib ja ega googeldamine selle haiguse kohta eriti ka kaasa ei aidanud. Sealt ma filtreerisin endale välja vaid kõige hullema. Kuid õnneks pühapäev ja esmaspäev olid täiesti erinevad. Ta tundis ennast juba paremini, sõi ja jõi ning ei olnud nii meeletult loid. Õnneks hakkasid asjalood ikkagi natuke paremuse poole minema. Eile sai ta küll veel selle valusa süsti ja terve eilne päev oli ka veel jube nende kõrvalmõjudega. Aga praegu tundub, et ta hakkab ikka taastuma. Hommikul kõndis juba oma vana hea bouncy walkiga ja tervitas teisi pälle tänava peal, mis viitas sellele, et ta olemine on ikka parem. Fingers crossed, et nüüd ainult paremuse poole lähebki. Sest see kõik oli KOHUTAV! 

Siinkohal tahakski loomaomanikele südamele koputada, et kaitske oma armsaid lemmikuid!! See väike närakas puuk võib ikka väga palju valu ja kannatust kaasa tuua. Konkreetselt see babesioos ei ole küll nii levinud Eestis...veel mitte... kuid teisi puuknakkusi levib ka seal hulgaliselt. Aga siiamaani mind kummitab ka teadmatus, et kus ikkagi teda see haige puuk nakatas. Kas Eestis või siis kuskil siin lõuna pool. Kaalukauss langeb isegi kusjuures Eesti poole, sest viimati me seal tal neid puuke leidsime ja kitkusime ning selle haiguse peiteaeg on u 2 nädalat. Kuid jällegi haiguse levik on suurem siin lõuna pool... oeh ma ei tea. Ja tõenäoliselt ei saagi teadma. Ja mis seal enam.. vahet polegi. Oluline on edaspidi puugitõrjet kasutada ja kõike võimalikku teha, et see asi enam ei korduks. Ja oht on, et see võib korduda, kui uus haige puuk teda peaks nakatama. Arst mainis, et selle haiguse vastu on ka mingi vaktsiin, kuid see pole üldse vb tõhus ja tekitab sada muud häda ning maksab veel ka meeeeletult palju. Niiet, tuleb hoiduda puukidest!

Ega tegelikult polegi muust väga kirjutada. Eelmine nädal jämmisime paar õhtut öises linnas ringi. Käisime ka Buda Kindlust tsekkamas. Võimas igatahes! Öine Budapest on ikka jah päris äge küll. Nägemist väärt! 

Nüüd viimased 5 päeva oleme Pruutust ravinud. Endal on ka õnneks juba veits parem olla. Seda südamevalu oli ikka liiga palju, ei tahaks enam midagi sellist kogeda. Aga loodame siis, et Pruutus paraneb ja on juba üsna varsti tagasi omas mahlas - krutskit ja energiat täis väike kaak ;)

![]({{site.baseurl}}/images/IMG_4147.jpg)

![]({{site.baseurl}}/images/IMG_4230.jpg)

![]({{site.baseurl}}/images/IMG_4248.jpg)

![]({{site.baseurl}}/images/IMG_4257.jpg)
